{
    "siteTitle": "SPRAWIEDLIWY 2040",
    "menu": {
        "start": "start",
        "tale": "bajka",
        "dict": "słowniczek",
        "neutrality": "neutralność",
        "law": "praworządność",
        "transformation": "transformacja",
        "energetics": "energetyka",
        "education": "edukacja",
        "dreams": "marzenia",
        "contact": "kontakt"
    },
    "start": {
        "subtitle": "ON TAKI NIE BĘDZIE, CHYBA, ŻE W KOŃCU ZACZNIEMY DZIAŁAĆ",
        "annotation":
            "Opowieść o tym, jak może wyglądać Polska za 20 lat"
    },
    "tale":{
        "title": "ZA POSADZONYMI LASAMI, ZA CZYSTYMI RZEKAMI",
        "content":[
            "<p>Jest rok 2040, Polska bardzo dobrze poradziła sobie z adaptacją gospodarki do zmian klimatu. <span class=\"slogan\">Nikt nie został pominięty podczas transformacji</span>, dzięki której osiągnęliśmy neutralność klimatyczną. Wszelkie zmiany gospodarcze zostały przeprowadzone sprawiedliwe. Osoby pracujące w szkodliwych dla klimatu sektorach gospodarki otrzymały pomoc w uzyskaniu nowych kwalifikacji. Rząd nie zostawił ich samych sobie, zapewnił im miejsca pracy np. przy produkcji energii z odnawialnych źródeł. Dzięki temu Polska w 2040 roku jest <span class=\"slogan\">Polską bez węgla</span>, a jej obywatele dumnie mówią <span class=\"slogan\">Napędza nas zielona energia</span>. </p>",
            "<p>Ciągle są wprowadzane nowe rozwiązania i udoskonalenia techniczne, ponieważ <span class=\"slogan\">podążamy za nauką</span>. Wszyscy obywatele wiedzą, że zmiana, wprowadzona raz, nie jest na zawsze, dlatego nie mają nic przeciwko sprawiedliwie i spokojnie wprowadzanym ulepszeniom. Każde dostosowanie do zmieniającej się sytuacji jest objęte odpowiednimi regulacjami prawnymi tak, żeby chronione były zasoby naturalne i ludzie. Taka sytuacja jest możliwa, ponieważ w 2021 roku rząd zaczął traktować poważnie zarówno katastrofę klimatyczną, jak i edukację. W podstawie programowej temat klimatu poruszany jest od najmłodszych lat. Przekazuje się go w formie odpowiedniej do wieku. Dla uczniów i wszystkich obywateli, którzy nie radzą sobie z kwestiami zmian klimatu, zapewniona jest pomoc psychologa. </p>",
            "<p>W pierwszej kolejności głos zabierają naukowcy, których zdanie jest powszechnie szanowane. W tematach wymagających mniejszej wiedzy eksperckiej decydują mieszkańcy, a ich stanowisko uzgadniane jest podczas paneli obywatelskich. Rząd uznaje zdanie jednych i drugich oraz wprowadza odpowiednie zmiany i regulacje prawne. <span class=\"slogan\">Żyjemy w zielonych czasach</span>, a klimat, chociaż nie został naprawiony raz na zawsze,  stał się priorytetem. Nie jest przedmiotem sporu, łączy ludzi, którzy wspólnie chcą działać dla lepszej przyszłości. Wiedzą, że jedynie wspólne działanie da upragniony efekt, jakim jest możliwie jak największe zmniejszenie skutków zmian klimatycznych i niedopuszczenie do pogłębienia się katastrofy.</p>",
            "<h2>A WSZYSCY ŻYLI ZIELONO I SPRAWIEDLIWIE.</h2>"
        ]
    },
    "dict":{
        "title": "SŁOWNICZEK WAŻNYCH POJĘĆ"
    },
    "neutrality":{
        "title": "NEUTRALNOŚĆ KLIMATYCZNA",
        "content": [
           "<p>to cel, którego osiągnięcie jest konieczne dla uniknięcia katastrofy klimatycznej. Jest to sytuacja, w której do minimum zredukowane zostają wszystkie emisje gazów cieplarnianych[1] wynikające z działalności człowieka, pochodzące ze wszystkich sektorów gospodarki (nie tylko energetyki, ale też m.in. przemysłu, transportu, budownictwa)[2], a wszystkie pozostałe emisje CO₂ są równoważone środkami ochrony klimatu[3] - między innymi dzięki nowym, przyjaznym klimatowi technologiom, ale także dzięki dbałości o ograniczone zasoby naturalne. </p>",
           "<p>W 2020 roku ten cel był coraz dalej przesuwany, Polska dzierżyła niechlubne miano najmniej klimatycznego państwa w Unii Europejskiej[4]. Większość osób na polskiej scenie politycznej ignorowała głos nauki[5], a także sam temat klimatu spychała na ostatni plan.</p>",
           "<p><b>Ale ku zdziwieniu obserwatorów, w polityce znalazło się miejsce na działanie dla klimatu.</b></p>",
           "<p class=\"p-2040\">Jesteśmy na najlepszej drodze do osiągnięcia pełnej neutralności klimatycznej, bo już 10 lat temu zrezygnowaliśmy ze spalania węgla. Wiemy też, że nie tylko zeroemisyjność jest istotna, ale także wiązanie wcześniej wyemitowanych związków węgla. Nasze działania są podyktowane dbałością o wyczerpywalne zasoby naturalne. Zwiększamy zatem powierzchnię lasów, absorbujących dwutlenek węgla oraz chronimy mokradła, zatrzymujące w sobie wodę. W skrócie - adaptacja do skutków oraz mitygacja kryzysu klimatycznego idą ze sobą w parze.</p>"
        ]
    },
    "law":{
        "title": "PRAWORZĄDNOŚĆ",
        "content": [
            "<p>to szeroko pojęte stanowienie odpowiedniego prawa oraz późniejsze przestrzeganie go[1]. Chroni nie tylko obywateli, ale również dobra naturalne. </p>",
            "<p>W roku 2020, ale też w poprzednich latach wielu mieszkańców Polski nie czuło się w kraju bezpiecznie. Prawo nie było respektowane tak, jak powinno. Ludzie wychodzili na ulice, żeby mówić i walczyć o swoje racje. Każdej osobie zależało na zrozumieniu, na równości. Tak samo dobra naturalne nie były  odpowiednio ochronione[2]. W celu zrealizowania kolejnych niedokładnie przemyślanych inwestycji wycięto tysiące drzew[3][4] i zniszczono setki ekosystemów. Niektórych z nich już nigdy nie udało się odbudować.</p>",
            "<p><b>Ale nasze głosy zostały wreszcie wysłuchane przez osoby decyzyjne.</b></p>",
            "<p class=\"p-2040\">Dzięki jasno określonym i respektowanym regulacjom działania podejmowane np. podczas sprawiedliwej transformacji wyznaczone są tak, aby ludzie otrzymali odpowiednią pomoc. Skutki zmian w gospodarce nie dotykają aż tak jednostek. Owa pomoc jest zapewniona prawnie, więc ewentualne niedopatrzenia mogą być egzekwowane w sądzie. Zapewnia to poczucie bezpieczeństwa obywateli. Ochrona zasobów naturalnych pozwala na efektywne działania mające na celu zredukowanie skutków katastrofy klimatycznej. Dobra naturalne są kontrolowane, a podejmowane z nimi działania są zgodne z nauką.<br><br>W Polsce jest miejsce dla wszystkich. Prawa wszelkich grup społecznych są równo respektowane. Przy tym każda osoba może liczyć na pomoc prawną, jeśli tylko będzie jej potrzebować. Nareszcie jesteśmy krajem, w którym ludzie czują się dobrze i bezpiecznie. Nikt nie został pominięty podczas przemian w sektorach gospodarki, sądownictwa czy energetyki.</p>"
        ]
    },
    "transformation":{
        "title": "TRANSFORMACJA",
        "content": [
            "<p>to proces zmiany gospodarki wysokoemisyjnej na zeroemisyjną. Polega on na odejściu od szkodliwych dla ludzi i klimatu technologii[1][2] i powinien przebiegać z udziałem oraz uwzględnieniem praw i potrzeb wszystkich, których dotkną jej skutki[3]. Szczególnie ważne jest wzięcie pod uwagę przyszłości osób zatrudnionych w sektorach energetyki, rolnictwa, przemysłu i transportu. </p>",
            "<p>Ludzie zatrudnieni w  sektorach, które nie mogą już dłużej funkcjonować ze względu na kryzys klimatyczny, nie powinni zostać pozostawieni sami sobie, mierząc się z niebezpieczeństwem utraty pracy i źródła utrzymania. Jest to odpowiedzialność państwa, które powinno zadbać o miejsca pracy odpowiadające kompetencjom i motywacjom ludzi z transformowanych sektorów.</p>",
            "<p>W grudniu 2020 roku nie doszło do veta Polski na Szczycie Rady Europejskiej. Został uchwalony budżet klimatyczny m.in. na przeprowadzenie transformacji. Niestety, nie mówiło się w Polsce na serio o przemianach gospodarczych. Zamknięcie kopalń nie było rozważane. Nie zapowiadało się na to, że osoby zatrudnione w górnictwie, rolnictwie, przemyśle i transporcie dostaną wsparcie przy przekwalifikowaniu się do sektorów gospodarki mniej narażonych na skutki katastrofy klimatycznej.</p>",
            "<p><b>Ale zmienił się kierunek polityki i odpowiednie działania zostały w końcu podjęte.</b></p>",
            "<p class=\"p-2040\">Aktualnie problem zmiany kwalifikacji nie istnieje. Wszystkie osoby zatrudnione w sektorach gospodarki narażonych na zmiany klimatyczne dostały odpowiednią pomoc przy zdobywaniu nowych kompetencji zawodowych i bezpieczniejsze miejsca pracy. Rząd wypracował działający system, który zapewnia zatrudnienie. Gdy ciągle zmieniająca się sytuacja klimatyczno-społeczna wymusza przekwalifikowanie, to wiadomo jak postępować. Pomoc jest uregulowana prawnie i zapewniana jest z odpowiednim wyprzedzeniem.</p>"
        ]
    },
    "energetics":{
        "title": "ENERGETYKA",
        "content":[
            "<p>to działalność człowieka przekształcająca występującą w przyrodzie energię na takie formy (np. energia elektryczna, energia cieplna), które ludzkość może wykorzystywać do swoich celów.</p>",
            "<p>W 2020 Polska energetyka opierała się na źródłach niszczycielskich dla klimatu. Ponad 80%[1] prądu było generowane za pomocą paliw kopalnych, takich jak węgiel, gaz ziemny i ropa naftowa. Nawet produkcję wodoru przeprowadzano głównie z gazu ziemnego[2] – był to sposób, który emitował gazy cieplarniane do atmosfery. Pojawiały się pierwsze autobusy elektryczne, ale nie zmieniało to sytuacji, bo prąd, który je zasilał pochodził z wysokoemisyjnych źródeł.</p>",
            "<p><b>Ale potem nasi rządzący posłuchali nauki i radykalnie zmienili kurs.</b></p>",
            "<p class=\"p-2040\"> Obecnie nasza energetyka jest zeroemisyjna. Węgiel i gaz ziemny to zdecydowanie przeszłość w elektrowniach. Z pewnych procesów nie udało nam się wyeliminować emisji metanu i dwutlenku węgla, ale nie stanowi to problemu dzięki wychwytywaniu ich z atmosfery[3]. Natura okazała się być sprzymierzeńcem technologii – odtworzone mokradła i bagna magazynują w sobie węgiel[4]. Mikroorganizmy naturalnie produkujących wodór[5] zostały udoskonalone przez naszych biotechnologów. Dzisiaj już nikt nie myśli o używaniu do tego gazu ziemnego.</p>",
            "<p><b>Państwo i sektor prywatny w porę podjęli odpowiedzialne decyzje i zapewnili nam dobrą teraźniejszość.</b></p>"
        ]
    },
    "education":{
        "title": "EDUKACJA",
        "content":[
            "<p>to ogół procesów i oddziaływań, których celem jest zmienianie ludzi, przede wszystkim dzieci i młodzieży, stosownie do panujących w danym społeczeństwie ideałów i celów wychowawczych.</p>",
            "<p>W 2020 roku edukacja nie brała pod uwagę ryzyka katastrofy klimatycznej, trudno było liczyć na rzetelne informacje o klimacie w podstawowym planie nauczania[1]. Co więcej, na oficjalnej platformie e-learningowej pojawił się materiał negujący fatalny wpływ człowieka na klimat[2], mówiono tam też o dobrych (!) stronach zmian klimatu w Polsce, ignorując wszystkie złe konsekwencje. O stan edukacji musiały martwić się osoby edukowane - uczennice i uczniowie - a nie edukujące. Okres pandemii pozwolił na uczestniczenie w niezależnie organizowanych lekcjach i wykładach. Po raz kolejny jakość przekazywanej wiedzy zależała w dużej mierze od indywidualnego wysiłku, a nie od dobrze zaplanowanego systemu edukacji.</p>",
            "<p><b>Ale doszło do przełomu.</b></p>",
            "<p class=\"p-2040\">W tym roku maturę napisał rocznik 2021, osoby, które od samego początku wzrastały w duchu dbania o planetę i klimat. W ich edukacji ogromną rolę odgrywało grono nauczycielskie, dla którego katastrofa klimatyczna jest realnym wyzwaniem, a nie tylko koncepcją z artykułów naukowych. Każdego roku uniwersytety w Polsce szkolą setki nauczycieli i naukowców, gotowych przekazywać swoją wiedzę z pasją i poszerzać naukowe horyzonty. Polskie uczelnie przyjęły za cel działania zapobiegające  zmianom klimatu i adaptację do nich. Nakłady finansowe są wydawane na rozwój badań i technologii, wspomagających transformację gospodarki. To szkolnictwo wyższe nadaje tor i tempo działań, a społeczeństwo może czuć się dumne z polskiego zaplecza naukowego.</p>"
        ]
    },
    "dreams":{
        "title": "SZEŚĆ SPEŁNIONYCH MARZEŃ",
        "content": [
           "<ol><li>W 2040 roku polityka klimatyczna jest prowadzona w oparciu o aktualne i wciąż aktualizowane stanowisko nauki. Na dzień dzisiejszy najważniejsze jest dla nas jego ujęcie w najnowszych raportach Międzyrządowego Zespołu ds. Zmian Klimatu (IPCC) powołanego przez ONZ. </li><li>Rząd polski już dawno uznał katastrofę klimatyczną poprzez ogłoszenie stanu kryzysu klimatycznego. Zdaniem osób decyzyjnych kwestia kryzysu nie mogła być przedmiotem ideologicznych sporów - w obliczu katastrofy musieliśmy przecież mówić wspólnym głosem, ponad podziałami. </li><li>Młodzież domagająca się zawarcia kompleksowej oraz aktualnej wiedzy o mechanizmach kryzysu klimatycznego w podstawie programowej na wszystkich szczeblach edukacji doczekała się tych zmian. Kadrze nauczycielskiej zapewniono obowiązkowe szkolenia w tym zakresie  Urodzonym w 2021 roku - tegorocznym absolwentom szkół średnich - od przedszkola tłumaczono, czym jest klimat. Udało się to również dzięki działaniom lokalnych samorządów, które podjęły wszelkie możliwe w ramach swoich kompetencji działania. </li><li>Media wzięły na siebie odpowiedzialność za uświadamianie społeczeństwa o bezpośrednich zagrożeniach związanych z kryzysem klimatycznym. Nie ma ważniejszego tematu od ochrony klimatu i adaptacji do jego zmian. Dziennikarze i dziennikarki posługują się językiem odzwierciedlającym wagę problemu.</li><li>Parlament RP powołał ekspercką i niezależną Radę Klimatyczną, której zadaniem było opracowanie strategii osiągnięcia neutralności klimatycznej Polski do roku 2040 oraz kontrola realizacji tej strategii. Ustawa ta była szeroko dyskutowana i ostatecznie uzyskała aprobatę środowiska naturalnego oraz strony społecznej (po maksymalnie transparentnych konsultacjach).</li><li>Młodzi ludzie w Polsce i na całym świecie protestowali dla klimatu, alarmując nie tylko o potrzebie redukcji emisji czy ochronie różnorodności, ale także podkreślając potrzebę sprawiedliwego przeprowadzania trudnych zmian systemowych. Władze na szczeblach lokalnych, ogólnopolskim i międzynarodowym podjęły natychmiastowe działania, dzięki którym od listopada 2040 roku jesteśmy świadkami sprawiedliwej transformacji gospodarki w celu redukcji emisji gazów cieplarnianych. Zmiany systemowe, które mają miejsce, są dokonywane z uwzględnieniem praw i potrzeb wszystkich, których dotykają ich skutki - szczególnie osób zatrudnionych w sektorach energetyki, rolnictwa, przemysłu i transportu.</li></ol>",
       "<p><b>To jest SPRAWIEDLIWY 2040. Taka może być Polska, ale musimy zacząć działać.</b></p>",
       "<p><b>Postulaty-marzenia jeszcze się nie zrealizowały, ale ciągle o nie zabiegamy - więcej na <a href=\"https://www.msk.earth/postulaty\">naszej stronie - msk.earth</a>.</b></p>"
        ]
    },
    "contact":{
        "title": "KONTAKT"
    },
    "bibliography":{
        "title": "BIBLOGRAFIA"
    }
}